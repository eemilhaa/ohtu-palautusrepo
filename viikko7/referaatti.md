 # Lean primer
Lean on kokonaisuus ajattelu- ja toimintatapoja, joita voidaan soveltaa
erilaisten tuotteiden kehitykseen ja tuotantoon. Leanin ytimessä on tavoite
toimittaa asiakkaalle mahdollisimman tehokkaasti arvoa minimoiden samalla
tuotannossa tapahtuva hukka.

Tehokkuus leanissa ei tarkoita maksimaalista käyttöastetta tai laadusta
tinkimistä. Leanin kaksi peruspilaria ovatkin Ihmisten kunnioitus ja jatkuva
kehittyminen. Ihmisten kunnioitus tarkoittaa sitä, että työntekijöihin sekä
asiakkaisiin suhtaudutaan arvostuksella: heitä rohkaistaan ajattelemaan
ja kyseenalaistamaan käytössä olevia toimintatapoja. Jos ja kun ongelmiin
törmätään, tulisi niiden juurisyy paikantaa ja korjata heti. Kuka vain on
oikeutettu ja velvoitettu tähän. Tämä jatkuva parempien toimintamallien
tavoittelu ja nykytilanteeseen tyytymättömyys mahdollistavat ja aikaansaavat
jatkuvan kehityksen.

Jotta jatkuva kehitys todella voitaisiin saavuttaa, pitää leanin mukaista
ajattelua soveltaa myös johdossa. Tätä pidetään leanin perustana. Johtajien ja
alaisten välisen suhteen tulisi olla lähempänä opettaja-oppilas suhdetta, jossa
kommunikaatio on mahdollisimman avointa ja tasavertaista. Ihmisten välillä
tulisi liikkua määräysten sijasta tietoa.

Leania eritellään tekstissä vielä paljon tarkemmin erilaisiin periaatteisiin
ja tomintatapoihin. Tähän tiivistelmään kiteyttäisin tärkeimmäksi viestiksi
kuitenkin sen, että nippelitietomaisten yksityiskohtien sijaan lean on
kokonaisvaltainen ajattelutapa, jonka tulisi toteutua toiminnan kaikilla osa-
alueilla.
