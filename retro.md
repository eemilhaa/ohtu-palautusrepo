# Kaksi retrospektiivitekniikkaa

## Start, Stop, Continue, More of, Less of Wheel

Tässä retrospektiivitekniikassa hyödynnetään yllä mainittuja kategorioita
tiimin toiminnan sisäiseen kehitykseen. Homma toimii niin, että tiimi käy
yhdessä keskustellen jokaisen kategorian läpi keräten sen alle kommenteissa
esiin nousevia tiimin toimintaan liittyviä asioita. Start-kategoriaan laitetaan
uusia tiimille hyödyllisiä asioita, joita olisi hyvä alkaa tekemään, ja stop-
kategoriaan asioita, jotka vaikeuttavat tiimin tekemistä ja joista pitäisi näin
ollen päästä eroon. Continue-kategoria on varattu asioille, jotka toimivat ja
joita tulisi tehdä jatkossakin. More of ja Less of -kategorioihin laitetaan
asioita, joita tulisi toiminnan parantamiseksi tehdä joko enemmän tai vähemmän.
Keskustelulle on varattu tiimin koosta riippuen 10-25 minuuttia aikaa.

## Glad, Sad, Mad

Tässäkin retrospektiivitekniikassa jaotellaan asioita kategorioiden alle.
Edellisestä poiketen tähän tekniikkaan kuuluu kuitenkin hieman enemmän
vaiheita. Ensin tiimin jäsenet keräävät päättyneen sprintin aikana tekemiään
huomioita post-it -lapuille. He myös esittelevät laput muille lyhyesti ja
laittavat ne sitten piirtotaululle sopivan kategorian alle - aiheuttiko lapun
asia iloa, surua vaiko suuttumusta. Kun laput ovat taululla, yksi tiimin
jäsen ryhmittelee laput niin, että samaa asiaan yhdistettävät huomiot kasataan
yhteen. Sitten ryhmiä äänestetään, ja asioista keskustellaan niiden saamien
äänien määrän mukaisessa järjestyksessä niin kauan kuin aikaa tai asioita
riittää. Aikaa koko prosessille tulisi varata noin tunti.